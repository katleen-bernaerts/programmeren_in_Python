De Amerikaanse dollar is de wettige munteenheid van de Verenigde Staten en van enkele andere landen die deze munt overgenomen hebben. De dollar is onderverdeeld in 100 cent. De namen van de muntstukken zijn:

| naam | waarde (in cent) | opdruk voorkant | opdruk achterkant |
|------|------------------|-----------------|-------------------|
| cent (of *penny*) | 1 | [Abraham Lincoln](https://nl.wikipedia.org/wiki/Abraham_Lincoln){:target="_blank"} | Eenheidsschild |
| stuiver (*nickel*) | 5 | [Thomas Jefferson](https://nl.wikipedia.org/wiki/Thomas_Jefferson){:target="_blank"} | [Monticello](https://nl.wikipedia.org/wiki/Monticello_(landgoed)){:target="_blank"} |
| dubbeltje (*dime*) | 10 | [Franklin Delano Roosevelt](https://nl.wikipedia.org/wiki/Franklin_Delano_Roosevelt){:target="_blank"} | fakkel, eikentak en olijftak |
| kwartje (*quarter*) | 25 | [George Washington](https://nl.wikipedia.org/wiki/George_Washington){:target="_blank"} | arend |
| dollar | 100 | [Sacagawea](https://nl.wikipedia.org/wiki/Sacagawea){:target="_blank"} met kind | arend in vlucht |
{:class="table table-striped table-condensed" style="width:auto;margin-left:auto;margin-right:auto;"}

### Opdracht

Onderstaand codefragment kent de waarde van een geldbedrag (in cent) toe aan de variabele `bedrag`. Stel de code op die berekent hoeveel dollarstukken er in het bedrag passen, vervolgens hoeveel kwartjes er in het restbedrag zitten, hoeveel dubbeltjes, stuivers en tenslotte centen. Op deze manier vind je het minimale aantal muntjes nodig om tot het gegeven bedrag te komen.

### Uitvoer

Toon het aantal munstukken dat je minimaal nodig hebt om het gegeven bedrag uit te betalen. Gebruik hierbij de volgende layout.

```
Dollars: ???
Kwartjes: ???
Dubbeltjes: ???
Stuivers: ???
Centen: ???
```

