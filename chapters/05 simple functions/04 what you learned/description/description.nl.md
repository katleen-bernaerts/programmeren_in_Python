Kort overzicht van wat we in dit hoofdstuk leerden:

-   Wat zijn functies

-   Functienamen, parameters van een functie en return values

-   Type casting functies `float()`, `int()`, en `str()`

-   Basis berekeningen met `abs()`, `max()`, `min()`, `pow()`, en
    `round()`

-   De functies `len()`, `input()`, `print()` in detail

-   String formattering met de `format()` methode

-   Wat zijn modules

-   Veel gebruikte functies binnen twee modules: de `math` functies `exp()`, `log()`, `log10()`, `sqrt()` en de `random` functies `random()`, `randint()`, en `seed()`

Tijd om zelf aan de slag te gaan met de volgende oefeningen.
De opgaven worden steeds op een gelijkaardige manier geformuleerd.
Eerst wordt een algemene uitleg gegeven over wat precies het doel
is van deze oefening. Vervolgens wordt er een overzicht
gegeven waarbij de input wordt gedefinieerd (input die jij vraagt aan en gegeven
wordt door de gebruiker van het programma) en welke output er verwacht wordt
(het resultaat dat getoond/geprint wordt op het scherm). 
De opgave wordt afgesloten met een voorbeeld.
Let op dat je je output dezelfde layout geeft als deze in het voorbeeld.
De evaluatie gebeurt immers automatisch en zal een foutmelding geven indien
jij de output in een andere vorm geeft dan diegene waarmee de controle gebeurt.
